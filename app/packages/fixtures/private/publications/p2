{
  "_id":"p2",
  "title":"Автоматизована побудова дидактичної онтології на",
  "years":"2016-01-22T00:00:00.000Z",
  "categoriesId":["scientific"],
  "authorsId":["tytenko"],
  "content":"##Вступ\n\nWikipedia — вільна загальнодоступна багатомовна універсальна інтернет-енциклопедія, реалізована на принципах вікі. Вона містить понад 30 мільйонів статей. Інтернет-сайт Вікіпедії є п'ятим за відвідуваністю сайтом у світі. За обсягом відомостей і тематичним охопленням вона вважається найповнішою енциклопедією з коли-небудь створених за всю історію людства. Вікіпедія неухильно набувала статус загального довідкового сайту з моменту її створення. \nВеличезна кількість інформації, що розміщена на Вікіпедії, може слугувати матеріалом для самонавчання, але відбір та впорядкування цієї інформації потребують значних зусиль. Отже актуальною задачею є подання ресурсів Вікіпедії у зручній послідовності з урахуванням дидактичних зв’язків, що суттєво скоротило б час на пошук потрібної навчальної інформації.\nМетою цієї роботи є дидактичне впорядкування інформації відповідно до запиту користувача. Вхідними даними слугує посилання на статтю. За вхідними даними завдяки автоматизованому аналізу Вікіпедії формується дидактична онтологія. На основі онтології на вихід подається впорядкована вибірка статей, що дидактично зв’язані з вхідним поняттям.\n\n##Вибірка цільової множини зв’язаних понять\n\nСистема отримує на вхід від користувача запит на вивчення певного поняття, поданого статтею Вікіпедії. Нехай cо – цільова стаття. Наступним завданням системи є пошук такої множини понять, які потенційно можуть брати участь у результуючому наборі матеріалів для вивчення. Такі поняття визначаються на основі аналізу перехресних посилань між статтями. Так як для статей Вікіпедії характерна висока насиченість посиланнями на статті з інших предметних областей, що не є значущими при цілеспрямованому предметному вивченні деякої теми, виникає потреба відсіювання зайвих посилань. Нижче пропонуються етапи отримання множини понять, що пройшли процес тематичного відбору.\nМножина посилань Link = {c: (ci,ck)}[1] – ножина пар таких понять, що існує, посилання зі статті ci в статтю ck.\nМножина зв’язаних посилань A формується на основі двох рівнів вкладенності, тобто вибираються всі посилання з цільової статті, потім з кожного з цих посилань також вибираються всі посилання.\nLeve1(cо) = { c: (cо,c) ∈ Link }[1] – множина понять, що належать першому рівню вкладеності статей.\nLeve2(cо) = { c: ck ∈ Leve1(cо) ∧ (ck,c) ∈ Link }[1] – другий рівень вкладеності статей.\nA = { c: ck ∈ Leve1(cо) ∪ Leve2(cо) ∧ (ck,c) ∈ Link } .\nНаступним кроком є формування множини посилань B, що входять до всіх категорій цільового посилання. Результуючою множиною понять R буде перетин множин A та B: R = { c: ck ∈ A ∩ B ∧ (ck,c) ∈ Link }. Саме над результуючою множиною будуть проводитись усі наступні операції по визначенню дидактичних відношень між поняттями.\nПравила дидактичного впорядкування\n\nУсі посилання із множини R формують вершини графа онтології G. Ребра між вершинами графа формуються автоматично на основі аналізу тексту статей з використанням нечіткої логіки Б'юкенена [2] на основі прикладу використання даного апарату для дидактичних задач, запропонованих в роботі [3]. Логіка визначення дидактичного порядку ґрунтується на правилах, кожному з яких відповідає певний фактор впевненості CF.\nДалі подано правила визначення зв’язку між двома поняттями c1 та c2 із множини відібраних понять R.\n_Правило 1_. Якщо в тексті статті c2 буде знайдено посилання на статтю c1, то це буде означати, що стаття c1 дидактично передує статті c2 з фактором впевненості, що залежить від віддаленості посилання від початку статті:\n(c2,c1 )∈ Link → conceptbefore(c1,c2 ) <CF=0,3*(1 – (Dist/Leng) )>,\nде Dist – віддаленість посилання на статтю c1 в тексті статті c2 в символах, Leng – довжина тексту статті c2 в символах.\nПосилань в статті c2 на статтю c1 може бути декілька (n). Результуючий фактор впевненості даного правила для усіх n посилань визначається послідовним додаванням фактору впевненості CF до результуючого фактору CFend відповідно до формул Б’юкенона [2]:\nCF1 + CF2 = CF1 + CF2 – CF1 * CF2.\n_Правило 2_. Якщо в першому абзаці статті c2 було знайдено посилання на статтю c1, то це означає, що стаття c1 дидактично передує статті c2:\n(c2,c1) ∈ FirstIndent → concept_before(c1,c2) <CF = 0,4>,\nде FirstIndent={c∶ (ci,ck) ∈ Link } – множина пар таких понять, що в першому абзаці статті ci існує посилання на статтю ck.\n_Правило 3_. Входження назви поняття c1 в назву поняття c2. Це свідчить, що стаття c1 дидактично передує статті c2:\n(c2,c1) ∈ CInC → concept_before(c1,c2) <CF = 0,9>,\nде CInC={c∶ (ci,ck) ∈ Link } – множина пар таких понять, що в назві статті ci знайдена назва статті ck.\n_Правило 4_. Якщо було знайдено входження wiki-посилання на поняття c1 у тексті wiki-посилання на поняття c2, то це буде показувати, що стаття c1 дидактично передує статті c2:\n(c2,c1) ∈ TInT → concept_before(c1,c2) <CF = 0,9>,\nде TInT= {c: (ci,ck) ∈ Link } – множина пар таких понять, що в wiki-посиланні статті ci знайдено wiki-посилання статті ck.\nТаким чином, на те, що стаття c1 дидактично передує статті c2, може вказувати декілька факторів впевненості (n). Результуючим фактором CFr буде результат послідовного додання всіх факторів . Додавання факторів впевненості проводиться як у випадку з першим правилом.\n\n##Граф дидактичної онтології та результуюча послідовність понять\n\nДля вибірки R розраховуються всі фактори впевненості та усуваються конфлікти. На основі множини факторів впевненості формується матриця суміжності графу G.\nГраф дидактичної онтології вказує на порядок вивчення понять, і, таким чином не повинен містити циклів. Натомість у результаті автоматичного аналізу Вікіпедії та застосування логічного апарату отриманий граф G може містити цикли, які підлягають подальшому усуненню. Для виконання даного завдання було обрано алгоритм Бергера-Шора [4]. Ациклічний орграф дидактичної онтології перетворюється у лінійну послідовність навчальних понять за допомогою алгоритму топологічного сортування графу. Таким чином, вибірка статей R подається користувачу у вигляді лінійної дидактичної послідовності як рекомендаційний інформаційно-навчальний перелік статей для детального вивчення цільового поняття.\n\nПриклад роботи програмного комплексу\n\nДля прикладу за цільове поняття було вибрано «Объектно-ориентированное программирование» (рос.). Вибірка посилань спеціально зменшена для наочності та складається з понять:\n\n* 'Объектно-ориентированное программирование';\n* 'Класс (программирование)';\n* 'Метод (программирование)';\n* 'Объект (программирование)';\n* 'Инкапсуляция (программирование)';\n* 'Наследование (программирование)';\n* 'Полиморфизм (информатика)';\n* 'Свойство (программирование)';\n\nРезультат топологічного сортування:\n\n* «Читайте перед статьей «Объектно-ориентированное программирование»:\n* Класс (программирование)\n* Метод (программирование)\n* Объект (программирование)\n\nЧитайте дополнительно:\n\n* Наследование (программирование)\n* Полиморфизм (информатика)\n* Инкапсуляция ( программирование)».\n\n##Висновок\nУ роботі проведено аналіз особливостей структури статей Вікіпедії та перехресних посилань щодо визначення дидактичних відношень між поняттями онлайн-енциклопедії. На основі аналізу запропоновано набір правил нечіткого виведення для визначення дидактичного порядку статей Вікіпедії, а також додаткова обробка результату роботи апарату нечіткого виведення. Результат у вигляді графу дидактичної онтології на базі відношень дидактичного порядку дозволяє будувати адекватні послідовності вивчення понять цільової предметної області, що спрощує процес самонавчання. Розроблений програмний комплекс реалізує запропонований формальний апарат.\nПерспективними напрямками подальших досліджень є виявлення додаткових закономірностей в структурі статей Вікіпедії, що можуть бути використані для дидактичного аналізу, розробка евристичних алгоритмів розриву циклів, які б враховували наявні дані про достовірність дидактичних відношень у графі онтології. Додаткової уваги потребує проблема неповноти або некоректності оформлення текстів та перехресних посилань Вікіпедії, що часом має місце та призводить до некоректних результатів. Поточні дослідження представлені на сайті www.setlab.net."
}